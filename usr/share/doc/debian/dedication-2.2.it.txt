Dedicato a Joel 'Espy' Klecker

Il giorno 11 Luglio 2000 il progetto Debian e tutta la comunità del
software libero hanno perso un carissimo amico e sviluppatore. Per la
maggior parte della sua vita Joel ha combattuto contro una malattia
nota come "Distrofia muscolare di Duchenne". Dal Luglio del 1997, Joel
è stato uno sviluppatore Debian, e per la maggior parte di questo
periodo è stato costretto a letto dalla malattia. Joel aveva 21 anni
quando è morto, ben lontano dall'età avanzata che immaginiamo sarà
raggiunta dalla maggior parte di noi. Il suo grande impegno per il
progetto serve da ispirazione per tutti noi, e non lo dimenticheremo
mai.

Molti di noi lo conoscevano come "Espy", il suo nickname su IRC, ed
anche per la sua partecipazione sulle mailing list; non si preoccupava
mai di esprimere la sua opinione come solo Joel era in grado di fare,
con umorismo ed immediatezza. Ha mantenuto ad un livello eccellente
molti pacchetti importanti per Debian. La sua esperienza e la sua
conoscenza non sono mai state messe in discussione. Chi di noi avrà
l'onore di portare avanti il lavoro che egli ha fatto, cercherà di
mantenere lo stesso grado di perfezione tecnica.

La maggior parte di noi non ha idea dei problemi che Joel ha
affrontato ogni giorno della sua vita. Quasi fino alla fine nessuno di
noi ha mai saputo che avesse questa malattia. Solo ora comprendiamo la
sua dedizione, e l'amicizia che ci ha dimostrato. Così, come segno
della nostra gratitudine, ed in memoria della sua vita fonte di ispirazione,
questa release di Debian è dedicata a lui.

 * La release "Joel 'Espy' Klecker" 

-- Gli sviluppatori Debian









